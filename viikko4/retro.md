# Retrospektiivitekniikat

Erilaisia retrospektiivitekniikoita on kirjattu ylös siksi, että aiemmin hyväksi todettuja tapoja voitaisiin toistaa ja levittää laajemmalle. Yksi näistä tekniikoista on "Glad, Sad, Mad". Tässä retrospektiivitekniikassa kehittäjätiimin jäsenet listaavat asioita, joita he panivat merkille sprintin aikana. Sitten jokainen huomio laitetaan johonkin em. kategorioista. Glad on varattu positiivisille huomioille, Sad negatiivisille huomioille, ja Mad huomioille, jotka vaivaavat tai turhauttavat. Tämän jälkeen kehittäjätiimi äänestää, mistä asioista he haluavat eniten keskustella. Tämän jälkeen ryhmä keskustelee eniten ääniä saaneista asioista, kunnes asiat on käsitelty tai yksi tunti on kulunut. Tietyssä mielessä käänteinen ratkaisu on "Start, Stop, Continue, More Of, Less Of" -pyörä, jossa jokainen kategorioista käydään läpi ja ryhmä keskustelee vapaasti asioista ja toimintatavoista, jotka se haluaa Aloittaa, Lopettaa, Jatkaa, Lisätä ja Vähentää. Tämäntyylinen retrospektiivi on lyhyempi, noin 10-25 minuuttia.